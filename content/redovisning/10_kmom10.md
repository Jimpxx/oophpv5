---
---
Redovisning kmom10
=========================

### Krav 1: Webbplats som demo
Ja valde att ha sidorna hem, om och doc direkt under rooten, jag tyckte det verkade rimligast. Produktsidan med alla produkterna ligger under /products. Trycker man på en produkt kommer man till en sida som visar upp just den produkten med en bild, beskrivning och pris. Produktsidan ligger under /products/product/#id. Från /products kan man också trycka på en länk för att komma till administreringssidan som är skyddad med en inloggning. De andra administreringsfunktionerna (Skapa ändra och ta bort) för produkterna ligger under /products/create, /products/edit/#id, /products/delete/#id.

Bloggen har samma struktur, sidan med alla blogginlägg ligger under /blog. Trycker man på ett av blogginläggen kommer man till en sida som visar upp det blogginlägget. Sidan ligger under /blog/blogpost/#slug. Från /blog kan man även komma åt administrationssidan genom en länk högst upp. Den är skyddad med inloggning så bara administratören kommer åt den. Från den sidan kan man sköta administreringen (skapa, ändra och ta bort) av bloggen. Dessa sidor ligger under /blog/create, blog/edit/#id, blog/delete/#id.

### Krav 2: Ordning och reda
När jag skrev dokumentationen till den likasinnade programmeraren så tänkte jag att det var bäst att förklara själva strukturen på webbplatsen. Med strukturen menar jag vilka sidor som finns på webbplatsen, vilka sidor som är åtkomliga för alla och vilka som är skyddade med en inloggning. Så lite allmänt om sidorna och hur de hänger ihop. Sedan förklarade jag klasserna som webbplatsen använder sig av. Jag förklarade att databasklassen var mest central och att det fanns en filterklass som filtrerade texten till html. Sedan berättade jag vad kontrollerklasserna gjorde och vilka delar/sektioner de sköter.

### Krav 3: Administrativt gränssnitt
Jag tyckte det var viktigt att fixa så inloggningen/autentiseringen kunde användas av både produkterna och bloggen. Jag bestämde ganska snabbt att autentiseringen skulle bli en egen kontrollerklass där auth/ är en sida med en länk till inloggningssidan. Användaren som loggar in sparas i session och varje action metod i kontrollerklasserna som behöver en autentisering, dvs metoderna för att skapa, ändra och ta bort information till produkterna och bloggen. Dessa metoder har en if-sats högst upp som kollar om en användare finns i session, finns den så skickas användaren till index-sidan, finns den inte skickas användaren till auth/. Tabellen i databasen har enbart en användare (admin) med lösenordet admin. Lösenordet sparas krypterat med md5.

### Allmänt om projektet
Jag tycker det har gått bra att utföra projektet. Jag hade lite problem att göra make phpunit, make test och make doc. Jag hade kopierat hela me/redovisa till me/kmom10/proj/ och det tog inte med de "hemliga" filerna med en punkt framför. Efter att ha kopierat över dem så fungerade det igen. Jag fick ta mig en funderare när jag började med projektet för att bestämma vilka kontrolleras jag ville ha och om jag skulle skapa extra klasser osv. Annars tycker jag att det har gått smidigt för mig. Gick ganska snabbt att göra projektet tyckte jag. När jag började med det tyckte jag att det verkade så stort så jag hade lite panik att jag inte skulle hinna klart men det visade sig att det gick ganska problemfritt för mig.

### Allmänt om kursen
Jag tycker att kursen har varit ganska bra. Jag tycker att det har gått lite långsammare än vanligt med rättning av kursmoment. Det är alltid skönt att veta att man har gjort rätt i tidigare kursmoment så man slipper göra om samma fel (Om man haft fel) i nästa kursmoment med. Lärarna är som vanligt bra och materialet vid föreläsningar är också bra. Lärarna är väldigt lätta att kommunicera med, är också väldigt tillgängliga i chatten. Jag tyckte projektet var bra, roligt och verkar ett rimligt projekt man kan få senare i arbetslivet. Jag skulle rekommendera denna kursen till vänner. På en skala 1-10 ger jag denna kursen 8 poäng.
