---
---
Redovisning kmom06
=========================

### Hur gick det att jobba med klassen för filtrering och formatting av texten?
Det gick ganska bra tycker jag. Jag började med att skapa klassen utanför ramverket, utanför me/redovisa. Det var ganska enkelt att lösa de olika filterna då de redan fanns relativt klara i exemplena. Parse-funktionen fick man arbeta lite med för att få ordning på. Jag hade under tiden uppe klassen för TextFilter för att få lite inspiration för hur jag skulle fixa parsen.

### Berätta om din klasstruktur och kodstruktur för din lösning av webbsidor med innehåll i databasen.
Jag använder klasserna Database och MyTextFilter. Jag satt en lång stund och klurade på hur och om jag skulle använda mig av en content klass och en page och en post klass. Jag blev aldrig riktigt säker på hur jag skulle lägga upp dem och efter ett tag kändes det som att jag bara satt och funderade utan att komma någon vart. Då bestämde jag mig för att bara "lösa" uppgiften och valde att köra utan de klasserna. Jag kör alla routes i en kontroller och kallar sedan på vyer i routerna. Sidans struktur är först en landningssida när man tryckt på "Content" i navbaren. Där kan man välja att gå till administratörssidan eller till alla sidor eller till bloggen. På administratörssidan ser man allt innehåll som finns i databasen och man kan lägga till, ändra och ta bort innehåll. På alla sidor ser man allt innehåll som har typen "page" och man kan trycka sig till sidan. Liknande för bloggen, där allt innehåll med typen "post" visas med titel och datum (Inte själva texten). Trycker man på någon av titlarna kommer man till blogginlägget där man ser hela inlägget. Alla sidor har länkar för att komma tillbaka till de olika vyerna för användarvänlighet.

### Hur känner du rent allmänt för den koden du skrivit i din me/redovisa, vad är bra och mindre bra?
Jag är hyfsat nöjd med min kod i me/redovisa. Kontrollern blev lite kluddrig vilket jag antar att klasser för content, page och post kunde löst bättre. Jag ville först göra så innehållet med typen "page" kommer direkt under "content/" men det krockade med min indexAction så fick lösa det med att ha dem under "content/page/". Liknande problem hade jag med bloggen och bloggposterna. Jag ville att de enskilda posterna skulle vara under "content/blog/" men det krockade med min "blogActionGet" så jag löste det med att ha dem under "content/blogpost/". Dessa lösningar blev jag rätt nöjd med även om de inte var så jag tänkt från början.


### Ser du potential till refactoring av din kod och/eller behov av stöd från ramverket?
Jag ser potential för refactoring av min kod. Jag skulle kunna lägga till mer styling så det blir mer estetiskt och mer användarvänligt. Jag kan mycket möjligt göra koden mer effektiv och snyggare.


### Vilken är din TIL för detta kmom?
Jag lärde mig mer om hur man kan skapa en enklare CMS och en blogg i anax-ramverket. Jag lärde mig äntligen hur man låter ramverket skapa länkarna åt en (url()). Det hade jag stora problem med i förra kursmomentet. Jag har också kommit på att det är lätt hänt att man glömmer av att göra många mindre commits. Det blir lätt att man kodar på och sedan kommer på att man ska göra commits också.
