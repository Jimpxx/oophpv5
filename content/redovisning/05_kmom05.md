---
---
Redovisning kmom05
=========================

### Några reflektioner kring koden i övningen för PHP PDO och MySQL?
Jag tycker koden verkade bra, den verkade väldigt modulär. Den verkade avancerad i första anblick men kollade man på den ett tag så förstod man vad den gjorde. Hade jag gjort koden hade den inte varit så modulär, när jag tänker på det nu misstänker jag att det hade blivit en riktig ormgrop.

### Hur gick det att överföra koden in i ramverket, stötte du på några utmaningar eller svårigheter?
Jag hade stora problem med att få igång min MySQL, jag fick ett konstigt felmeddelande "Server has gone". Jag satt med detta felet väldigt länge och stirrade mig blind på det. Efter att ha konsulterat lite med Mikael så hittade jag felet och kunde lösa det. Problemet var att jag körde en annan MySQL server än den i XAMPP. Efter att ha bytt till den i XAMPP så fungerade det fint igen. När jag fick det problemet löst så gick det bra för mig att lösa uppgiften. Det var lite pusslande för att få ihop allt i min kontroller så det fungerade som det skulle. Jag hade lite problem med länkar och URLs när jag använde ramverket. Jag hade svårt att "gå tillbaka" ett steg i URLen, om jag var på sök sidan (movie/search) och skulle tillbaka så lyckades jag inte ta mig tillbaka. Kom tillslut på att jag i länken kunde skriva "../movie".

### Hur gick det att använda databasmodulen anax/database, några funderingar kring denna typen av moduler?
Jag tyckte det gick bra för mig att använda databasmodulen, den verkar smidig. Gillar att det finns flera alternativ på hur sql-frågorna ska köras och hur resultatet kommer tillbaka. Inser att dessa inte är unika men tycker ändå att det är bra att kunna använda olika beroende på vad man vill göra.


### Berätta om din slutprodukt för filmdatabasen, gjorde du endast basfunktionaliteten eller lade du till extra features och hur tänkte du till kring användarvänligheten och din kodstruktur?
Jag gjorde bara basfunktionaliteterna. Första sidan man kommer till är index-sidan, där visas alla filmer i en tabell. Varje film har sin information samt 2 knappar, en för att redigera information och en för att ta bort filmen. Under tabellen finns ytterliggare 2 knappar, en för att skapa en ny film och en för att söka efter filmer på titel eller år. Varje sida utöver index-sidan har en knapp för att gå tillbaka till index-sidan. Gällande min kodstruktur ligger alla routes i en kontroller och sedan har jag totalt 5 vy-filer. Hade jag haft mer tid hade jag arbetat mer med min styling av sidan och lagt till några extra features.

### Vilken är din TIL för detta kmom?
Jag har lärt mig mer om hur jag kan manipulera länkarna och URLen när jag använder ramverket. Jag har även fått testa på MariaDB då jag använde det i den databasserver som följde med XAMPP.
